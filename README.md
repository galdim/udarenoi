Й не е Ѝ и й не е ѝ!
====================

Във вградените български клавиатури на MacOSX не съществува начин да се напише символа ѝ. От друга страна, MacOS позволява писането на специални символи чрез задържане на буквата. Опитайте го на US/UK клавиатурите като задържите клавиша е и ще получите този екран:

![image](http://georgialexandrov.eu/e.png)

Чрез този проект искам да добавя ѝ, както и още няколко символа с ударение, защото й не е ѝ, и кòла не е същото като колà. Резултатът от инсталирането на файла е:

![image](http://georgialexandrov.eu/udarenoi.png)

Особености
----------
За ò и à се използват символите от Basic Latin UTF8, защото в Cyrilic (U+04xx) те не съществуват. Визуално са същите, а MacOS е UTF8 и не мисля, че ще бъде проблем.
Използвани символи и техните UTF8 кодове:

* Ѐ = U+0400
* ѐ = U+0450
* Ѝ = U+040D
* ѝ = U+045D
* À = U+00C0
* à = U+00E0
* Ò = U+00D2
* ò = U+00F2

Инсталиране
-----------

За момента няма инсталатор, така че клонирайте проекта (или го изтеглете нужният файл от [тук](http://georgialexandrov.eu/Keyboard-bg.plist)).

Отворете Finder и натиснете Command+Shift+G (⌘⇧G), което ще отвори прозорец за навигиране до директория. Копирайте този път и натиснете бутона Go или Enter:

**/System/Library/Input Methods/PressAndHold.app/Contents/Resources/**

ПРЕПОРЪЧВАМ ПЪРВО ДА ЗАПАЗИТЕ ОРИГИНАЛНИЯ ФАЙЛ **Keyboard-bg.plist** ЗА ДА МОЖЕ В СЛУЧАЙ НА ПРОБЛЕМ ДА ГО ВЪРНЕТЕ.

В отворената директория копирайте файла Keyboard-bg.plist от проекта. Възможно е да се появи екран, който иска системната (sudo) парола. Това е така, защото се променя системна настройка.

Не е нужен рестарт, промените действат веднага. В текстово поле или TextEdit натиснете "и" и задръжте. Като се появи менюто от снимката пуснете бутона и натиснете 1.

Промените работят както на БДС клавиатурата, така и на фонетичната.